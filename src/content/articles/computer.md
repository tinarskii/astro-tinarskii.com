---
id: 5
title: "เรื่องราวอันน่าทึ่งเกี่ยวกับคอมพิวเตอร์: จากเครื่องคิดเลขโบราณสู่เครื่องจักรสมัยใหม่"
description: "คุณเคยตั้งคำถามกับตัวเองหรือสงสัยไหมครับว่า คอมพิวเตอร์ที่เราใช้ในชีวิตประจำวันไม่ว่าจะทำงานหรือเล่นเกมเนี่ย มันมีประวัติหรือที่มาอย่างไร?"
heroImage: "/articles/computer/banner-com.jpg"
tags: [history, computer, technology]
pubDate: "Jan 4, 2023"
---

<center><h2 id="introduction">บทนำ</h2></center>

![คอมพิวเตอร์ส่วนบุคคล](/articles/computer/home-com.jpg)<figcaption>คอมพิวเตอร์ส่วนบุคคล</figcaption>
คุณเคยตั้งคำถามกับตัวเองหรือสงสัยไหมครับว่า คอมพิวเตอร์ที่เราใช้ในชีวิตประจำวันไม่ว่าจะทำงานหรือเล่นเกมเนี่ย มันมีประวัติหรือที่มาอย่างไร? หลักการของมันจริง ๆ แล้วคืออะไร วันนี้เรามาหาคำตอบกันครับ

<div class="divider" style="height: 2px"></div>

<center><h2 id="what-is-computer">คอมพิวเตอร์คืออะไร</h2></center>

![Abacus](/articles/computer/abacus.jpg)<figcaption>ลูกคิดในจีน</figcaption>
คอมพิวเตอร์ หรือตามที่ราชบัณฑิตยสถาน กำหนดไว้ว่า “คณิตกรณ์ นั้น ก็คือเครื่องอิเล็กทรอนิกส์แบบอัตโนมัติชนิดหนึ่ง ที่ทำหน้าที่เหมือนกับสมองกล ใช้สำหรับแก้ปัญหาต่าง ๆ ทั้งที่ง่ายและซับซ้อน โดยวิธีทางคณิตศาสตร์ นั่นเอง
พูดง่าย ๆ ก็คือเครื่องคิดเลขที่ใหญ่มาก ๆ และทำงานได้ซับซ้อนนั่นแหละ
ถึงตอนนี้คุณก็คงสงสัยแล้วใช่ไหมครับว่า แค่เครื่องคิดเลขเนี่ยนะ ใช้ทำงานหรือเล่นเกมขนาดนี้ได้ยังไง ซึ่งก่อนอื่นเราต้องไปดูกันก่อนว่าที่มาของมันนั้น เป็นอย่างไร
เครื่องคอมพิวเตอร์ในยุคแรก ๆ
ก่อนที่มนุษย์จะคิดค้นคอมพิวเตอร์มาได้เนี่ย มนุษย์นำสิ่งต่าง ๆ มาใช้นับเลข หนึ่งในนั้นคือ “ไม้นับ” หลังจากนั้นก็มีเครื่องต่าง ๆ ทีช่วยในการคำนวณตามมา เช่น “ลูกคิด” ซึ่งถูกคิดค้นโดยชาวจีนเมื่อ 4,000 ปีก่อน ปัจจุบันยังมีการใช้งานอยู่แพร่หลาย และลูกคิดนั้นถูกฉายานามว่าเป็นเครื่องคอมพิวเตอร์เครื่องแรกของโลกด้วย

<div class="divider"></div>

<center><h2 id="father-of-computer">บิดาแห่งคอมพิวเตอร์สมัยใหม่</h2></center>

![Charles Babbage](/articles/computer/babbage.jpg)<figcaption>รูปถ่ายของ ชาลส์ แบบเบจ</figcaption>
เครื่องที่ช่วยในการคำนวณก็ถูกคิดค้นขึ้นมาใหม่อยู่เรื่อย ๆ จนกระทั่งในปี พ.ศ. 2376 นักคณิตศาสตร์ชาวอังกฤษ “ชาลส์ แบบเบจ” ได้ประดิษฐ์เครื่องวิเคราะห์ที่สามารถคำนวณค่าตรีโกณมิติ ฟังก์ชั่นต่าง ๆ ทางคณิตศาสตร์ได้ ถูกขับเคลื่อนโดย 6 เครื่องจักรไอน้ำ นำข้อมูล (Input) มาจากบัตรที่เจาะรู (Punched Cards) เพื่อใช้ในการคำนวณ โดยชาลส์ได้รับฉายาว่า “บิดาแห่งคอมพิวเตอร์”
หลังจากนั้นเป็นต้นมา ได้มีผู้ประดิษฐ์เครื่องคอมพิวเตอร์ขึ้นมามากมายหลายขนาด ทำให้เป็นการเริ่มยุคของคอมพิวเตอร์สมัยใหม่ในปัจจุบัน โดยผมขอแบ่งออกง่าย ๆ เป็น 4 ยุค

<div class="divider"></div>

<center><h2 id="1stgen">ยุคที่ 1: ยุคหลอดสุญญากาศ</h2></center>

![IBM Tube](/articles/computer/Ibm-tube.jpg)<figcaption>โมดูลหลอดจากเมนเฟรมของ IBM</figcaption>
ยุคนี้เริ่มขึ้นในสมัยสงครามโลกครั้งที่ 2 ประเทศสหรัฐ อเมริกา
ได้ประดิษฐ์เครื่องคอมพิวเตอร์ชื่อ ENIAC ขึ้น เพื่อใช้ประมวลผลในสงคราม เป็นคอมพิวเตอร์ที่ใช้หลอดสุญญากาศซึ่งมีขนาดใหญ่โตมาก และมี
ความร้อนสูงมากในระหว่างการทำงานซึ่งทำให้เกิดชำรุดเสียหายได้ง่าย และการดูแลรักษามีค่าใช้จ่ายค่อนข้างสูง และใช้บัตรเจาะรูในการป้อนข้อมูล

<div class="divider"></div>

<center><h2 id="2ndgen">ยุคที่ 2: ยุคทรานซิสเตอร์</h2></center>

![Transistors](/articles/computer/transistors.jpg)<figcaption>รูปตัวอย่างของทรานซิสเตอร์</figcaption>
ในยุคนี้มีการนำทรานซิสเตอร์เข้ามาใช้แทนวงจรสุญญากาศแบบเดิม ซึ่งมีขนาดที่เล็กกว่าและเร็วกว่าหลอดสุญญากาศดั้งเดิม เรียกได้ว่าเพียงแค่ทรานซิสเตอร์ตัวเดียวก็เร็วกว่าหลอดสุญญากาศ 100 หลอดแล้ว แถมยังใช้พลังงานน้อยและความร้อนต่ำอีกด้วย นอกจากนั้นคอมพิวเตอร์เริ่มถูกใช้ในวงการพาณิชย์มากขึ้น จึงเริ่มมีภาษาเขียนโปรแกรมใหม่ ๆ มาเช่น ฟอร์มูล่า แทรนสเลชั่น หรือ ฟอร์แทรน (FORmula TRANslation — Fortran) หรือ โคบอล (COmmon Business Oriented Language — COBOL)

<div class="divider"></div>

<center><h2 id="3rdgen">ยุคที่ 3: ยุควงจรรวม</h2></center>

![Intergrated Circuit](/articles/computer/ic.jpg)<figcaption>รูปตัวอย่างของวงจรรวม</figcaption>
การพัฒนาวงจรรวมถือว่าเป็นจุดเด่นของยุคนี้เลย ทานซิสเตอร์ถูกย่อขนาดให้เล็กลงมาก ๆ และวางบนชิปซิลิกอน เรียกว่าสารกึ่งตัวนำ (Semiconductor) ซึ่งทำให้คอมพิวเตอร์มีประสิทธิภาพที่สูงขึ้นมาก ๆ
ในยุคก่อน ๆ การป้อนข้อมูลจะถูกป้อนผ่านบัตรเจาะรู (Punched Card) แต่ในยุคนี้โปรแกรมเมอร์จะใช้เม้าส์และแป้นพิมพ์ผ่านหน้าจอโดยมีระบบปฏิบัติการ ซึ่งก็ทำให้สามารถเครื่องรันหลายโปรแกรมพร้อมกันได้ด้วย
เป็นครั้งแรกที่คอมพิวเตอร์สามารถเข้าถึงประชากรส่วนใหญ่ได้ เพราะว่าคอมพิวเตอร์นั้นมีขนาดเล็กลงและถูกลงมาก ๆ เทียบกับคอมพิวเตอร์ในยุคก่อน

<div class="divider"></div>

<center><h2 id="4thgen">ยุคที่ 4: ยุคไมโครโพรเซสเซอร์</h2></center>

![Microprocessor](/articles/computer/microprocessor.jpg)<figcaption>รูปตัวอย่างไมโครโพรเซสเซอร์ของ Texas Instruments TMS1000</figcaption>
ไมโครโพรเซสเซอร์เป็นวงจรรวมหลาย ๆ วงจรร่วมเข้าด้วยกันในชิปตัวเดียว จากเทคโนโลยีที่ต้องใช้พื้นที่ทั้งห้อง ลดขนาดเหลือจนสามารถอยู่บนฝ่ามือของเราได้ ชิปอินเทล 4004 ที่พัฒนาขึ้นในปี 1971 รวมทุกองค์ประกอบทั้งหมดเข้าด้วยกันเหลือขึ้นในชิปเดียว
ในปี 1981 IBM ได้เปิดตัวคอมพิวเตอร์ส่วนบุคคล (Personal Computer) เครื่องแรกสำหรับผู้ใช้ทั่วไป และในปี 1984 แอปเปิ้ล ได้เปิดตัว Macintosh
ไมโครโพรเซสเซอร์เริ่มไม่จำกัดแค่ในคอมพิวเตอร์ และเริ่มมาโผล่ในของใช้ในชีวิตประจำวัน
และด้วยการที่คอมพิวเตอร์มีประสิทธิภาพมากขึ้น จึงสามารถเชื่อมต่อกันเป็นเครือข่าย จนไปถึงการคิดค้นของอินเตอร์เน็ต

<div class="divider"></div>

<center><h2 id="conclusion">สรุป</h2></center>

![Dog-com](/articles/computer/what-the-dog-doin.jpg)<figcaption>รูปสาธิตการใช้คอมพิวเตอร์ในสุนัข</figcaption>
จากที่เราได้ดูกันไป ประวัติของคอมพิวเตอร์เป็นเรื่องราวที่น่าสนใจและซับซ้อนอย่างมาก ตั้งแต่อุปกรณ์คำนวณรุ่นแรกสุดไปจนถึงคอมพิวเตอร์ที่ทรงพลังในปัจจุบัน ประวัติศาสตร์นี้เป็นข้อพิสูจน์ถึงความก้าวหน้าอันเหลือเชื่อที่เราได้ทำในด้านการคำนวณ เมื่อมองไปในอนาคต เรามั่นใจได้ว่าคอมพิวเตอร์จะยังคงมีบทบาทสำคัญในชีวิตของเราต่อไป และสร้างโลกในแบบที่เราไม่สามารถแม้แต่จะจินตนาการได้

<div class="divider"></div>

<center><h2 id="ref">อ้างอิง / รูปภาพ</h2></center>

[ดูรายการอ้างอิงข้อมูลที่นี่](https://docs.google.com/document/d/1hU0v1TTin88iB-HaLV51ZiCDxGSrhq6ouKogKGNbT4Y/view#heading=h.a87upbgpq6uy)

- [City of Boston Archives](https://flickr.com/photos/48039697@N05/9519690162) [(CC BY 2.0)](https://creativecommons.org/licenses/by/2.0/)
- [ROC-era abacus at China National Museum of Women and Children](<https://commons.wikimedia.org/wiki/File:ROC-era_abacus_at_China_National_Museum_of_Women_and_Children_(20210909140914).jpg>) [(CC BY-SA 4.0)](https://creativecommons.org/licenses/by-sa/4.0/)
- [Ibm-tube](https://commons.wikimedia.org/wiki/File:Ibm-tube.jpg) [(CC BY-SA 3.0)](https://creativecommons.org/licenses/by-sa/3.0/)
- [Transistors.agr](https://commons.wikimedia.org/wiki/File:Transistors.agr.jpg) [(CC BY-SA 3.0)](https://creativecommons.org/licenses/by-sa/3.0/)
- [Circuito integrado](https://commons.wikimedia.org/wiki/File:Circuito_integrado.jpg) [(CC BY 4.0)](https://creativecommons.org/licenses/by/4.0/)
- [TI TMS1000NLL 1](https://commons.wikimedia.org/wiki/File:TI_TMS1000NLL_1.jpg) [(CC BY-SA 4.0)](https://creativecommons.org/licenses/by-sa/4.0/)
